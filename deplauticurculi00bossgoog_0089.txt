77

ἐκεῖνος ἐκ χρημάτων κοιϋῶν ὑπὸ τὸ βουλευτήριον τῇ ἀγορᾷ
παρέβαλε καὶ Πορκίαν Βασιλικῆν προσηγόρευσε”. Vides neque
Livium neque Plutarchum dicere ‘illam basilicam primam
ἡ fuisse. Cum hac quaestione de prima basilica arte con-
iuncta est alia quaestio, de nomine basilicae et omnino
de basilicarum origine. In qua investiganda non miran-
dum est multos viros doctos cogitasse de nota ‚illa στοᾷ
βασιλείῳ, quae Athenis fuit. Ipsa enim nominis simili·
tudo illuc adducit. Verum ab iis, qui rem accuratius ex-
plorarunt, illam στοάν semper βασίλειον vocari, numquam
βασιλικήν observatum est. Porro quoniam neque στοᾶς
βασιλείου neque basilicae Porciae notum est quae fuerit
forma, admodum temerarium mihi videtur contendere
illam huius exemplum fuisse. Exstat autem alia senten·
tia, quae omnino probabilis mihi videtur, Gmnnnn dico ¹),
qui basilicarum originem in ipsa quaerit Roma. Non in-
· iuria observat vocem basilicus frequenter apud Plautum

obviam esse significatione „groszartig'’, „glanzend”. Vid.
Trin. 1030, Rud. 431, Pers. 29, 31, 462, 806, Pseud. 458,

capt. 811, Poen. 577, Epid. 56. Ex quibus locis manifesto ·

apparet tum temporis illam vocem frequenter in ore po-
puli versatam esse. Notum autem est iam antiquis tem-
poribus circa forum Romanum porticus coniunctas cum
tabernis exstitisse. Quid ergo magis est verisimile quam
unam ex illis porticibus, quae inter ceteras excellebat
pulchritudine atque splendore, a populo epitheton „basi-
licam” accepisse? Atque eiusmodi porticum quae splen-
dore suo oculos in se converteret iam tum exstitisse,

 

—-

1) Geschichtc und Topographie der Stadt Rom im Altertum, ΠΙ, p.
210 sqq.

